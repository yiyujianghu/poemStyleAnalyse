先秦	沔彼流水，朝宗于海。鴥彼飞隼，载飞载止。嗟我兄弟，邦人诸友。莫肯念乱，谁无父母。沔彼流水，其流汤汤。鴥彼飞隼，载飞载扬。念彼不迹，载起载行。心之忧矣，不可弭忘。鴥彼飞隼，率彼中陵。民之讹言，宁莫之惩。我友敬矣，谗言其兴。
先秦	猗嗟昌兮，颀而长兮。抑若扬兮，美目扬兮。巧趋跄兮，射则臧兮。猗嗟名兮，美目清兮，仪既成兮。终日射侯，不出正兮，展我甥兮。猗嗟娈兮，清扬婉兮。舞则选兮，射则贯兮。四矢反兮，以御乱。
先秦	旻天疾威，天笃降丧，瘨我饥馑，民卒流亡。我居圉卒荒。天降罪罟，蟊贼内讧，昏椓靡共，溃溃回遹。实靖夷我邦。皋皋訿訿，曾不知其玷。兢兢业业，孔填不宁，我位孔贬。如彼岁旱，草不溃茂，如彼栖苴。我相此邦，无不溃止。维昔之富不如时，维今之疚不如兹。彼疏斯粺，胡不自替，职兄斯引。池之竭矣，不云自频，泉之竭矣，不云自中。溥斯害矣，职兄斯弘，不烖我躬。昔先王受命，有如召公。日辟国百里，今也日蹙国百里。於乎哀哉，维今之人，不尚有旧。
先秦	东门之墠，茹藘在阪。其室则迩，其人甚远。东门之栗，有践家室。岂不尔思？子不我即。
先秦	振鹭于飞，于彼西雍。
汉魏	天地无穷极。阴阳转相因。人居一世间。忽若风吹尘。愿得展功勤。轮力于明君。怀此王佐求。慷慨独不羣。鳞介尊神龙。走兽宗麒麟。虫兽犹知德。何况于士人。孔氏删诗书。王业粲已分。骋我径寸翰。流藻垂华芳。
汉魏	炎光延万里，洪川荡湍濑。弯弓挂扶桑，长剑倚天外。泰山成砥砺，黄河为裳带。视彼庄周子，荣枯何足赖？捐身弃中原，乌鸢作患害。岂若雄杰士，功名从此大。
汉魏	端坐苦愁思。揽衣起西游。树木发春华。清池激长流。中有孤鸳鸯。哀鸣求匹俦。我愿执此鸟。惜或无轻舟。欲归忘故道。顾望但怀愁。悲风鸣我侧。羲和逝不留。重阴润万物。何惧泽不周。谁令君多念。自使怀百忧。
汉魏	不悮牵朱丝。三署来相寻。
汉魏	有鸟西南飞，熠熠似苍鹰。朝发天北隅，暮闻日南陵。欲寄一言去，托之笺彩缯。因风附轻翼，以遗心蕴蒸。鸟辞路悠长，羽翼不能胜。意欲从鸟逝，驽马不可乘。晨风鸣北林，熠耀东南飞。愿言所相思，日暮不垂帷。明月照高楼，想见余光辉。玄鸟夜过庭，仿佛能复飞。褰裳路踟蹰，彷徨不能归。浮云日千里，安知我心悲。思得琼树枝，以解长渴饥。童童孤生柳，寄根河水泥。连翩游客子，于冬服凉衣。去家千余里，一身常渴饥。寒夜立清庭，仰瞻天汉湄。寒风吹我骨，严霜切我肌。忧心常惨戚，晨风为我悲。瑶光游何速，行愿去何迟。仰视云间星，忽若割长帷。低头还自怜，盛年行已衰。依依恋明世，怆怆难久怀。
六朝	清吹要碧玉。调弦命绿珠。轻歌急绮带。含笑解罗襦。余曲讵几许。高驾且踟蹰。徘徊。韶景慕景暮。惟有洛城隅。
六朝	参差生密念。踯躅行思悲。悲思恋光景。密念盈岁时。岁时多阻折。光景乏安怡。以此苦风情。日夜惊悬旗。登山临朝日。扬袂别所思。浸淫旦潮广。澜漫宿云滋。天阴惧先发。路远常早辞。篇诗后相忆。杯酒今无持。游子苦行役。冀会非远期。
六朝	嗟行人之蔼蔼。骏马陟原风驰。轻舟泛川雷迈。寒往暑来相寻。零雪霏霏集宇。悲风徘徊入襟。岁华冉冉方除。我思缠绵未纾。感时悼逝凄如。
六朝	燕驷游京洛。赵服丽有辉。清歌留上客。妙舞送将归。
六朝	郁盘舒栋宇。峥嵘侔大壮。拱木诏林衡。全模征梓匠。千栌绮翼浮。百栱长虹抗。北去邯郸道。南来偃师望。龙首载文。云楣承武帐。居者非求隘。卑宫岂难尚。壮丽天下观。是以从萧相。
李白	六博争雄好彩来，金盘一掷万人开。丈夫赌命报天子，当斩胡头衣锦回。丈八蛇予出陇西，弯弧拂箭白猿啼。破胡必用龙韬策，积甲应将熊耳齐。月蚀西方破敌时，及瓜归日未应迟。斩胡血变黄河水，枭首当悬白鹊旗。
李白	胡马渡洛水，血流征战场。千门闭秋景，万姓危朝霜。贤相燮元气，再欣海县康。台庭有夔龙，列宿粲成行。羽翼三元圣，发辉两太阳。应念覆盆下，雪泣拜天光。
李白	黟县小桃源，烟霞百里间。地多灵草木，人尚古衣冠。市向晡前散，山经夜后寒。
李白	月晕天风雾不开。海鲸东蹙百川回。惊波一起三山动。公无渡河归去来。
李白	高堂粉壁图蓬瀛，烛前一见沧洲清。洪波汹涌山峥嵘，皎若丹丘隔海望赤城。光中乍喜岚气灭，谓逢山阴晴后雪。回溪碧流寂无喧，又如秦人月下窥花源。了然不觉清心魂，只将叠嶂鸣秋猿。与君对此欢未歇，放歌行吟达明发。却顾海客扬云帆，便欲因之向溟渤。
杜甫	碧山学士焚银鱼，白马却走身岩居。古人已用三冬足，年少今开万卷馀。晴云满户团倾盖，秋水浮阶溜决渠。富贵必从勤苦得，男儿须读五车书。
杜甫	群盗至今日，先朝忝从臣。叹君能恋主，久客羡归秦。黄阁长司谏，丹墀有故人。向来论社稷，为话涕沾巾。
杜甫	客心惊暮序，宾雁下襄州。共赏重阳节，言寻戏马游。湖风秋戍柳，江雨暗山楼。且酌东篱菊，聊祛南国愁。
杜甫	独绕虚斋径，常持小斧柯。幽阴成颇杂，恶木剪还多。枸杞因吾有，鸡栖奈汝何。方知不材者，生长漫婆娑。
杜甫	水阔苍梧野，天高白帝秋。途穷那免哭，身老不禁愁。大府才能会，诸公德业优。北归冲雨雪，谁悯敝貂裘。
晚唐	南陵水面漫悠悠，风紧云轻欲变秋。正是客心孤回处，谁家红袖凭江楼？
晚唐	非关宋玉有微辞，却是襄王梦觉迟。一自高唐赋成后，楚天云雨尽堪疑。
晚唐	诗韵一逢君，平生称所闻。粉毫唯画月，琼尺只裁云。黥阵人人慑，秋星历历分。数篇留别我，羞杀李将军。
晚唐	汉水方城带百蛮，四邻谁道乱周班。如何一梦高唐雨，自此无心入武关。
晚唐	日下繁香不自持，月中流艳与谁期。迎忧急鼓疏钟断，分隔休灯灭烛时。张盖欲判江滟滟，回头更望柳丝丝。从来此地黄昏散，未信河梁是别离。
花间	莺嘀残月，绣阁香灯灭。门外马嘶郎欲别，正是落花时节。妆成不画蛾眉，含愁独倚金□，去路香尘莫扫，扫即郎去归迟。
花间	孤庙对寒潮，西陵风雨萧萧。谢娘惆怅倚兰桡，泪流玉箸千条。暮天愁听思归乐，早梅香满山郭。回首两情萧索，离魂何处飘泊？
花间	家临长信往来道，乳燕双双拂烟草。油壁车轻金犊肥，流苏帐晓春鸡早。笼中娇鸟暖犹睡，帘外落花闲不扫。衰桃一树近前池，似惜红颜镜中老。
花间	池塘芳草湿，夜半东风起。生绿画罗屏，金壶贮春水。黄粉楚宫人，芳花玉刻鳞。娟娟照棋烛，不语两含嚬。
花间	一朝辞满有心期，花发杨园雪压枝。刘尹故人谙往事，谢郎诸弟得新知。金钗醉就胡姬画，玉管闲留洛客吹。记得襄阳耆旧语，不堪风景岘山碑。
宋诗	雨长苍苔满钓矶，坐令秋暑歛余威。天高月破残云出，野旷风惊蠹叶飞。终岁鉏犁犹不饱，万家碪杵独无衣。早知竟坐儒冠误，射虎南山未必非。
宋诗	存神止虑自长年，黄老遗书汉尚传。妙语虽传人不省，却从丹灶觅神仙。
宋诗	谁道秋来烟景素。任游人不顾。一番时态一番新，到得意、皆欢慕。紫萸黄菊繁华处。对风庭月露。愁来即便去寻芳，更作甚、悲秋赋。
宋诗	月侧金盆堕水，雁回醉墨书空。君诗秀色雨园葱。想见衲衣寒拥。蚁穴梦魂人世，杨花踪迹风中。莫将社燕等秋鸿。处处春山翠重。
宋诗	一别姑苏已四年。秋风南浦送归船。画帘重见水中仙。霜鬓不须催我老，杏花依旧驻君颜。夜阑相对梦魂间。
稼轩	窄样金杯教换了，房栊试听珊珊。莫教秋扇雪团团。古今悲笑事，长付後人看。记取桔槔春雨後，短畦菊艾相连。拙於人处巧于天。君看流水地，难得正方园。
稼轩	未到山前骑马回。风吹雨打已无梅。共谁消遣两三杯。一似旧时春意思，百无是处老形骸。也曾头上带花来。
稼轩	云岫如簪。野涨挼蓝。向春阑、绿醒红酣。青裙缟袂，两两三三。把曲生禅，玉版句，一时参。拄杖弯环。过眼嵌岩。岸轻乌、白发鬖鬖。他年来种，万桂千杉。听小绵蛮，新格磔，旧呢喃。
稼轩	出处从来自不齐。后车方载太公归。谁知孤竹夷齐子，正向空山赋采薇。黄菊嫩，晚香枝。一般同是采花时。蜂儿辛苦多官府，蝴蝶花间自在飞。
稼轩	汉节东南，看驷马、光华周道。须信是、七闽还有，福星来到。庭草自生心意足，榕阴不动秋光好。问不知，何处著君侯，蓬莱岛。还自笑，人今老。空有恨，萦怀抱。记江湖十载，厌持旌纛。濩落我材无所用，易除殆类无根潦。但欲搜、好语谢新词，羞琼报。
晚清	丹顿裴伦是我师，才如江海命如丝。朱弦休为佳人绝，孤愤酸情欲语谁。
晚清	死别犹存插海椽，救亡苦语雪灯前。埋忧分卧蛟蛇窟，移照曾开蠛蠓天。众噪飞扬成自废，后生沾被定谁贤。通人老学妨追忆，魂湿沧波万里船。
晚清	沧海惊波百怪横，唐衢痛哭万人惊。高峰突出诸山妒，上帝无言百鬼狞。岂有汉庭思贾谊，拚教江夏杀祢衡。陆沉预为中原叹，他日应思鲁二生。
晚清	嫌疑反动日惊心，拱默公卿致太平。干事委员资笑谑，女权不重重花瓶。
晚清	春寒一夜雪，绕郡千山白。凄风敛微和，城郭暗朝赤。相期素心人，寒空荡胸臆。登高失川原，乾坤莽一色。聘心穷俯仰，万象眼中寂。屋瓦白如沙，层城没寒碛。缤纷蔽远峰，冷色空林积。冻鸟西北来，下啄枯枝食。感尔饥寒心，四顾天地窄。紫阳踞我前，积素明峭石。上有鹿皮翁，浩歌清涧壁。饥来啮坚冰，荒岩坐晨夕。不笑复不悲，雪上数人迹。炎威来千春，忍令肤寸磔。
