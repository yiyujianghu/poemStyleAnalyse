先秦	绵绵葛藟，在河之浒。终远兄弟，谓他人父。谓他人父，亦莫我顾！绵绵葛藟，在河之涘。终远兄弟，谓他人母。谓他人母，亦莫我有！绵绵葛藟，在河之漘。终远兄弟，谓他人昆。谓他人昆，亦莫我闻！
先秦	有狐绥绥，在彼淇梁。心之忧矣，之子无裳。有狐绥绥，在彼淇厉。心之忧矣，之子无带。有狐绥绥，在彼淇侧。心之忧矣，之子无服。
先秦	萚兮萚兮，风其吹女。叔兮伯兮，倡予和女。萚兮萚兮，风其漂。叔兮伯兮，倡予要女。
先秦	荡荡上帝，下民之辟。
先秦	鸳鸯于飞，毕之罗之。君子万年，福禄宜之。鸳鸯在梁，戢其左翼。君子万年，宜其遐福。乘马在厩，摧之秣之。君子万年，福禄艾之。乘马在厩，秣之摧之。君子万年，福禄绥之。
先秦	皇祖有训。民可近。不可下。民惟邦本。本固邦宁。予视天下愚夫愚妇。一能胜予。怨岂在明。不见是图。予临兆民。懔乎若朽索之驭六马。为人上者。奈何不敬。训有之。内作色荒。外作禽荒。甘酒嗜音。峻宇雕墙。有一于此。未或不亡。惟彼陶唐。有此冀方。今失厥道。乱其纪纲。乃底灭亡。明明我祖。万邦之君。有典有则。贻厥子孙。关石和钧。王府则有。荒坠厥绪。覆宗绝祀。呜呼曷归。予怀之悲。万姓仇予。予将畴依。郁陶乎予心。颜厚有忸怩。弗慎厥德。虽悔可追。
先秦	鸡既鸣矣，朝既盈矣。匪鸡则鸣，苍蝇之声。东方明矣，朝既昌矣。匪东方则明，月出之光。虫飞薨薨，甘与子同梦。会且归矣，无庶予子憎。
先秦	我有圃。生之杞乎。从我者鄙乎。倍其邻者耻乎。已乎已乎。非吾党之士乎。
先秦	终南何有？有条有梅。君子至止，锦衣狐裘。颜如渥丹，其君也哉。终南何有？有纪有堂。君子至止，黻衣绣裳。佩玉将将，寿考不忘。
先秦	文王既勤止，我应受之。
汉魏	十五从军行，八十始得归。道逢乡里人，家中有阿谁？遥望是君家，松柏冢累累。兔从狗窦入，雉从梁上飞。中庭生旅谷，井上生旅葵。舂谷持作饭，采葵持作羹。羹饭一时熟，不知贻阿谁。出门东向望，泪落沾我衣。
汉魏	客从远方来，遗我一端绮。相去万余里，故人心尚尔。文采双鸳鸯，裁为合欢被。著以长相思，缘以结不解。以胶投漆中，谁能别离此？
汉魏	兄弟共行游。驱车出西城。野田广开辟。川渠互相经。黍稷何郁郁。流波激悲声。菱芡覆绿水。芙蓉发丹荣。柳垂重荫绿。向我池边生。乘渚望长洲。羣鸟讙哗鸣。萍藻泛滥浮。澹澹随风倾。忘忧共容与。畅此千秋情。
汉魏	潜龙育神躯。跃鳞戏兰池。延颈慕大庭。寝足俟皇羲。庆云未垂景。盘桓朝阳陂。悠悠非吾匹。畴肯应俗宜。殊类难徧周。鄙议纷流离。轗轲丁悔吝。雅志不得施。耕耨感宁越。马席激张仪。逝将离羣侣。杖策追洪崖。焦股振六翮。罗者安所羁。浮游太清中。更求新相知。比翼翔云汉。饮露餐琼枝。多念世间人。夙驾咸驱驰。冲静得自然。荣华安足为。
汉魏	利剑鸣手中。一击而尸僵。
汉魏	丹鸡被华采。双距如锋芒。愿一扬炎威。会战此中唐。利爪探玉除。瞋目含火光。长翘惊风起。劲翮正敷张。轻举奋勾喙。电击复还翔。
汉魏	明月照高楼，流光正徘徊。
汉魏	双鹤俱遨游。相失东海傍。雄飞窜北朔。雌惊赴南湘。弃我交颈欢。离别各异方。不惜万里道。但恐天网张。
汉魏	猗猗兰蔼。殖彼中原。绿叶幽茂。丽藻丰繁。馥馥蕙芳。顺风而宣。将御椒房。吐熏龙轩。瞻彼秋草。怅矣惟骞。
汉魏	辎軿飞毂交轮。
六朝	鹤楼峻。连翠微。因严设险池永归。唇亡齿惧。薄言震。耀灵威。凶众稽颡。天不能违。金汤无所用。功烈长巍巍。
六朝	阴庭覆素芷。南阶褰绿葹。玉台新落构。青山已半亏。
六朝	玄冬寂修夜。天围静且开。亭皋霜气怆。松宇清风来。高琴时以思。幽多多感怀。幸藉汾阳想。岭首一些徘徊。
六朝	蜀汉多奇山。仰望与云平。阴崖积夏雪。阳谷散秋荣。朝朝见云归。夜夜闻猿鸣。忧人本自悲。孤客易伤情。临堂设樽酒。留酌思平生。石以坚为性。君勿惭素诚。
六朝	紫宫昭焕。太乙微玄。降临下土。尊高上天。载陈珪币。式备牲牷。云箛清引。栒虡高悬。俯昭象物。仰致高烟。肃彼灵祉。咸达皇虔。
六朝	日色临平乐，风光满上兰。南国美人去，东家枣树完。抱松伤别鹤，向镜绝孤鸾。不言登陇首，唯得望长安。
六朝	勿言草卉贱，幸宅天池中。微根才出浪，短干未摇风。宁知寸心里，蓄紫复含红！
六朝	访世失隐沦。从山异灵士。明发振云冠。升峤远栖趾。高岑隔半天。长崖断千里。氛雾承星辰。潭壑洞江汜。崭绝类虎牙。巑岏象熊耳。埋冰或百年。韬树必千祀。鸡鸣清涧中。猨啸白云里。瑶波逐穴开。霞石触峯起。回亘非一形。参差悉相似。倾听凤管宾。缅望钓龙子。松桂盈膝前。如何秽城市。
六朝	无人赏高节。徒自抱贞心。
六朝	于穆同心。如琼如琳。我东曰徂。来饯其琛。彼美潘生。实综我心。探子玉怀。畴尔惠音。
李白	皎皎鸾凤姿，飘飘神仙气。梅生亦何事，来作南昌尉。清风佐鸣琴，寂寞道为贵。一见过所闻，操持难与群。毫挥鲁邑讼，目送瀛洲云。我隐屠钓下，尔当玉石分。无由接高论，空此仰清芬。
李白	初发强中作，题诗与惠连。多惭一日长，不及二龙贤。西塞当中路，南风欲进船。云峰出远海，帆影挂清川。禹穴藏书地，匡山种杏田。此行俱有适，迟尔早归旋。
李白	去年别我向何处，有人传道游江东。谓言挂席度沧海，却来应是无长风。
李白	佳人微醉玉颜酡，笑伾妆楼澹小蛾。
李白	忆昔娇小姿，春心亦自持。为言嫁夫婿，得免长相思。谁知嫁商贾，令人却愁苦。自从为夫妻，何曾在乡土。去年下扬州，相送黄鹤楼。眼看帆去远，心逐江水流。只言期一载，谁谓历三秋。使妾肠欲断，恨君情悠悠。东家西舍同时发，北去南来不逾月。未知行李游何方，作个音书能断绝。适来往南浦，欲问西江船。正见当垆女，红妆二八年。一种为人妻，独自多悲凄。对镜便垂泪，逢人只欲啼。不如轻薄儿，旦暮长相随。悔作商人妇，青春长别离。如今正好同欢乐，君去容华谁得知。
李白	昨夜梁园里，弟寒兄不知。庭前看玉树，肠断忆连枝。
李白	遥望九华峰，诚然是九华。苍颜耐风雪，奇态灿云霞。曜日凝成锦，凌霄增壁崖。何当余荫照，天造洞仙家。
李白	幽燕沙雪地，万里尽黄云。朝吹归秋雁，南飞日几群。中有孤凤雏，哀鸣九天闻。我乃重此鸟，彩章五色分。胡为杂凡禽，雏鹜轻贱君。举手捧尔足，疾心若火焚。拂羽泪满面，送之吴江濆。去影忽不见，踌躇日将曛。
李白	合沓牵数峰，奔地镇平楚。中间最高顶，髣髴接天语。
李白	青楼何所在。乃在碧云中。宝镜挂秋水。罗衣轻春风。新妆坐落日。怅望金屏空。念此送短书。愿同双飞鸿。
杜甫	逼仄何逼仄，我居巷南子巷北。可恨邻里间，十日不一见颜色。自从官马送还官，行路难行涩如棘。我贫无乘非无足，昔者相过今不得。实不是爱微躯，又非关足无力。徒步翻愁官长怒，此心炯炯君应识。晓来急雨春风颠，睡美不闻钟鼓传。东家蹇驴许借我，泥滑不敢骑朝天。已令请急会通籍，男儿信命绝可怜。焉能终日心拳拳，忆君诵诗神凛然。辛夷始花亦已落，况我与子非壮年。街头酒价常苦贵，方外酒徒稀醉眠。速宜相就饮一斗，恰有三百青铜钱。
杜甫	西蜀樱桃也自红，野人相赠满筠笼。数回细写愁仍破，万颗匀圆讶许同。忆昨赐沾门下省，退朝擎出大明宫。金盘玉箸无消息，此日尝新任转蓬。
杜甫	冥冥甲子雨，已度立春时。轻箑烦相向，纤絺恐自疑。烟添才有色，风引更如丝。直觉巫山暮，兼催宋玉悲。
杜甫	乘尔亦已久，天寒关塞深。尘中老尽力，岁晚病伤心。毛骨岂殊众，驯良犹至今。物微意不浅，感动一沉吟。
杜甫	苍颉鸟迹既茫昧，字体变化如浮云。陈仓石鼓又已讹，大小二篆生八分。秦有李斯汉蔡邕，中间作者寂不闻。峄山之碑野火焚，枣木传刻肥失真。苦县光和尚骨立，书贵瘦硬方通神。惜哉李蔡不复得，吾甥李潮下笔亲。尚书韩择木，骑曹蔡有邻。开元已来数八分，潮也奄有二子成三人。况潮小篆逼秦相，快剑长戟森相向。八分一字直百金，蛟龙盘拏肉屈强。吴郡张颠夸草书，草书非古空雄壮。岂如吾甥不流宕，丞相中郎丈人行。巴东逢李潮，逾月求我歌。我今衰老才力薄，潮乎潮乎奈汝何。
杜甫	东郡趋庭日，南楼纵目初。浮云连海岱，平野人青徐。孤嶂秦碑在，荒城鲁殿馀。从来多古意，临眺独踌躇。
杜甫	郑南伏毒寺，潇洒到江心。石影衔珠阁，泉声带玉琴。风杉曾曙倚，云峤忆春临。万里沧浪外，龙蛇只自深。
杜甫	闻道君牙帐，防秋近赤霄。下临千雪岭，却背五绳桥。海内久戎服，京师今晏朝。犬羊曾烂熳，宫阙尚萧条。猛将宜尝胆，龙泉必在腰。黄图遭污辱，月窟可焚烧。会取干戈利，无令斥候骄。居然双捕虏，自是一嫖姚。落日思轻骑，高天忆射雕。云台画形像，皆为扫氛妖。
杜甫	离筵罢多酒，起地发寒塘。回首中丞座，驰笺异姓王。燕辞枫树日，雁度麦城霜。空醉山翁酒，遥怜似葛强。
杜甫	西阁百寻馀，中宵步绮疏。飞星过水白，落月动沙虚。择木知幽鸟，潜波想巨鱼。亲朋满天地，兵甲少来书。
晚唐	往事起独念，飘然自不胜。前滩急夜响，密雪映寒灯。的的三年梦，迢迢一线縆。明朝楚山上，莫上最高层。
晚唐	昨日紫姑神去也，今朝青鸟使来赊。未容言语还分散，少得团圆足怨嗟。二八月轮蟾影破，十三弦柱雁行斜。平明钟后更何事，笑倚墙边梅树花。
晚唐	如有瑶台客，相难复索归。芭蕉开绿扇，菡萏荐红衣。浦外传光远，烟中结响微。良宵一寸焰，回首是重帏。
晚唐	春半年已除，其余强为有。即此醉残花，便同尝腊酒。怅望送春杯，殷勤扫花帚。谁为驻东流，年年长在手？
晚唐	潮去潮来洲渚春，山花如绣草如茵。严陵台下桐江水，解钓鲈鱼能几人？
晚唐	窗外正风雪，拥炉开酒缸。何如钓船雨，篷底睡秋江。
晚唐	文王喻复今朝是，子晋吹笙此日同。舜格有苗旬太远，周称流火月难穷。镂金作胜传荆俗，翦彩为人起晋风。独想道衡诗思苦，离家恨得二年中。
晚唐	秋醪雨中熟，寒斋落叶中。幽人本多睡，更酌一樽空。
晚唐	十亩山田近石涵，村居风俗旧曾谙。帘前白艾惊春燕，篱上青桑待晚蚕。云暖采茶来岭北，月明沽酒过溪南。陵阳秋尽多归思，红树萧萧覆碧潭。
晚唐	仙李浓阴润，皇枝密叶敷。俊才轻折桂，捷径取纡朱。断绁三清路，扬鞭五达衢。侧身期破的，缩手待呼卢。社稷俄如缀，雄豪讵守株。忸怩非壮志，摆脱是良图。尘土留难住，缨緌弃若无。冥心归大道，回首笑吾徒。酒律应难忘，诗魔未肯徂。他年如拔宅，为我指清都。
花间	大火收残暑，清光渐惹襟。谢庄千里思，张翰五湖心。暮角迎风急，孤钟向暝沈。露滋三径草，日动四邻砧。簟委班姬扇，蝉悲蔡琰琴。方愁丹桂远，已怯二毛侵。甃石回泉脉，移棋就竹阴。触丝蛛堕网，避隼鸟投林。貌愧潘郎璧，文惭吕相金。但埋酆狱气，未发爨桐音。静笑刘琨舞，闲思阮籍吟。野花和雨劚，怪石入云寻。迹竟终非切，幽闲且自任。趋时惭艺薄，托质仰恩深。美价方稀古，清名已绝今。既闻留缟带，讵肯掷蓍簪。迟客虚高阁，迎僧出乱岑。壮心徒戚戚，逸足自駸駸。安羡仓中鼠，危同幕上禽。期君调鼎鼐，他日俟羊斟。
花间	毛羽敛愁翠，黛娇攒艳春。恨容偏落泪，低态定思人。枕上梦随月，扇边歌绕尘。玉钩鸾不住，波浅石磷磷。
花间	黄花红树谢芳蹊，宫殿参差黛巘西。诗閤晓窗藏雪岭，画堂秋水接蓝溪。松飘晚吹摐金铎，竹荫寒苔上石梯。妙迹奇名竟何在，下方烟暝草萋萋。
花间	南望愁云锁翠微，谢家楼阁雨霏霏。刘桢病后新诗少，阮籍贫来好客稀。犹喜故人天外至，许将孤剑日边归。怀乡不怕严陵笑，只待秋风别钓矶。
花间	疾眼逢春四壁空，夜来山雪破东风。未知王母千年熟，且共刘郎一笑同。已落又开横晚翠，似无如有带朝红。僧虔蜡炬高三尺，莫惜连宵照露丛。
花间	晴川通野陂，此地昔伤离。一去迹常在，独来心自知。鹭眠茭叶折，鱼静蓼花垂。无限高秋泪，扁舟极路岐。
花间	白首方辞满，荆扉对渚田。雪中无陋巷，醉后似当年。一笈负山药，两瓶携涧泉。夜来风浪起，何处认渔船。
花间	闭门群动息，积雪透疏林。有客寒方觉，无声晓已深。正繁闻近雁，并落起栖禽。寂寞寒塘路，怜君独阻寻。
花间	云母空窗晓烟薄，香昏龙气凝辉阁。霏霏雾雨杏花天，帘外春威著罗幕。曲栏伏槛金麒麟，沙苑芳郊连翠茵。厩马何能啮芳草，路人不敢随流尘。
花间	弥棹齐安郡，孤城百战残。傍村林有虎，带郭县无官。暮角梅花怨，清江桂影寒。黍离缘底事，撩我起长叹。
宋诗	天怜豪俊腰金晚。故教月向松江满。清景为淹留。从君都占秋。身闲惟有酒。试问清游首。帝梦已遥思。匆匆归去时。
宋诗	南郑归来二十霜，背人岁月去堂堂。破裘不补知寒早，倦枕无憀厌夜长。年少若为评宿士？狂生曾是说高皇。慨然此夕江湖梦，犹绕天山古战场。
宋诗	政乐中和，夷夏宴喜，官梅乍传消息。待作新年欢计，断送春色。桃李成阴，甘棠少讼，又移旌戟。念画楼朱阁，风流高会，顿冷谈席。西州纵有，舞裙歌板，谁共茗邀棋敌。归来未得，先沾离袖，管弦催滴。乐事赏心易散，良辰美景难得。会须醉倒，玉山扶起，更倾春碧。
宋诗	忆昔药山生一虎。华亭船上寻人渡。散却夹山拈坐具。呈见处。繁驴橛上合头语。千户垂丝君看取。离钩三寸无生路。蓦口一桡亲子父，犹回顾。瞎驴丧我儿孙去。
宋诗	笑劳生一梦，羁旅三年，又还重九。华发萧萧，对荒园搔首。赖有多情，好饮无事，似古人贤守。岁岁登高，年年落帽，物华依旧。此会应须烂醉，仍把紫菊茱萸，细看重嗅。摇落霜风，有手栽双柳。来岁今朝，为我西顾，酹羽觞江口。会与州人，饮公遗爱，一江醇酎。
宋诗	水光潋滟晴方好，山色空蒙雨亦奇。欲把西湖比西子，淡妆浓抹总相宜。
宋诗	吾友陈师道，抱独门扫轨。晁张作荐书，射雉用一矢。吾闻举逸民，故得天下喜。两公阵堂堂，此士可摩垒。
宋诗	湿云不动溪桥冷。嫩寒初透东风影。桥下水声长。一枝和月香。人怜花似旧。花比人应瘦。莫凭小栏干。夜深花正寒。
宋诗	东君未试雷霆手。洒雪开春春锁透。帝台应点万年枝，穷巷偏欺三径柳。峰排群玉森相就。中有摩围为领袖。凝香窗下与谁看，一曲琵琶千万寿。
宋诗	红杏飘香，柳含烟翠拖轻缕。水边朱户。尽卷黄昏雨。烛影摇风，一枕伤春绪。归不去。凤楼何处。芳草迷归路。
稼轩	兔园旧赏，怅遗踪、飞鸟千山都绝。缟带银杯江上路，惟有南枝香别。万事新奇，青山一夜，对我头先白。倚岩千树，玉龙飞上琼阙。莫惜雾鬓风鬟，试教骑鹤，去约尊前月。自与诗翁磨冻砚，看扫幽兰新阙。便拟□□，人间挥汗，留取层冰洁。此君何事，晚来还易腰折。
稼轩	遮素月。云外金蛇明灭。翻树啼鸦声未彻。雨声惊落叶。宝蜡成行嫌热。玉腕藕花谁雪。流水高山弦断绝。怒蛙声自咽。
稼轩	艳杏夭桃两行排。莫携歌舞去相催。次第未堪供醉眼，去年栽。春意才从梅里过，人情都向柳边来。咫尺东家还又有，海棠开。
稼轩	可恨东君，把春去春来无迹。便过眼、等闲输了，三分之一。昼永暖翻红杏雨，风晴扶起垂杨力。更天涯、芳草最关情，烘残日。湘浦岸，南塘驿。恨不尽，愁如积。算年年孤负，对他寒食。便恁归来能几许，风流已自非畴昔。凭画栏、一线数飞鸿，沈空碧。
稼轩	逸气轩眉宇。似王良、轻车熟路，骅骝欲舞。我觉君非池中物，咫尺蛟龙云雨。时与命、犹须天付。兰佩芳菲无人问，叹灵均、欲向重华诉。空壹郁，共谁语。儿曹不料扬雄赋。怪当年、甘泉误说，青葱玉树。风引船回沧溟阔，目断三山伊阻。但笑指、吾庐何许。门外苍官千百辈，尽堂堂、八尺须髯古。谁载酒，带湖去。
稼轩	游人占却岩中屋。白云只向檐头宿。谁解探玲珑。青山十里空。松篁通一径。噤嘇山花冷。今古几千年。西乡小有天。
稼轩	露下菱歌远，萤傍藕花流。临溪堂上，望中依旧柳边洲。晚暑冰肌沾汗，新浴香绵扑粉，湘簟月华浮。长记开朱户，不寐待归舟。恍重来，思往事，搅离愁。天涯何处，未应容易此生休。莫问吴霜点鬓，细与蛮笺封恨，相见转绸缪。云雨阳台梦，河汉鹊桥秋。
稼轩	十里深窈窕，万瓦碧参差。青山屋上，流水屋下绿横溪。真得归来笑语，方是闲中风月，剩费酒边诗。点检歌舞了，琴罢更围棋。王家竹，陶家柳，谢家池。知君勋业未了，不是枕流时。莫向痴儿说梦，且作山人索价，颇怪鹤书迟。一事定嗔我，已办北山移。
稼轩	几年魂梦隔高门，叹息潭间阙异闻。剩喜风情筋力在，尚能诗似鲍参军。
稼轩	风雨满苹洲。绣阁银屏一夜秋。当日袜尘何处去，溪楼。怎对烟波不泪流。天际目归舟。浪卷涛翻一叶浮。也似我侬魂不定，悠悠。宋玉方悲庾信愁。
晚清	斫地哀歌有此不，尽收怪变起相酬。长霄风乱旌旗影，独寐灯摇鼓角秋。堆案遗经从解秽，列盆晚菊对含愁。君家父子心源在，句法犹为汐社留。
晚清	秋风立马越王台，混混蛇龙最可哀。十七史从何说起，三千劫几历轮回。腐儒心事呼天问，大地山河跨海来。临睨飞云横八表，岂无倚剑叹雄才！
晚清	晴磴辉初眼，虚楼荡醉痕。划洲如线水，卫郭落钟村。逐鹜旗边合，群峰雪后尊。留窥巢底月，井口出啼魂。
晚清	兴亡细事耳，人气延天命。吾乡有文谢，万靡挽使正。谢像藏退庐，竦瞻缀微咏。二妙开图幅，奇表嵩华映。附上府理礼，出处痛执政。作事信天去，一语公自评。错落数百字，肝胆写豪横。我欲饮其气，吐以斫枭獍。压寐魔重重，造劫萌非圣。狼籍蹄迹间，孤攀血泪迸。
晚清	下窥湖水狭如盆，细雨灯窗笑颊存。暝曳虚无孤岛气，坐祲明灭万花痕。歌呼自寄神州痛，酩酊方知恶客尊。径黑夜归吠寒犬，掉头有宅系云根。
晚清	孤怀入海弥难说，水鸟舟人共此游。束地巨环迎北小，拍天万水尽南流。斜阳大月中宵见，故国新声一笑休。忽忆江南黄篾舫，几时归去作遨游。
晚清	秋风立马越王台，混混蛇龙最可哀。十七史从何说起，三千劫几历轮回。腐儒心事呼天问，大地山河跨海来。临睨飞云横八表，岂无倚剑叹雄才！
晚清	沸地笙歌海，排山酒肉林。连环屯万室，尺土过千金。民气多羶行，夷言学鸟音。黄标千万积，翻讶屋沉沉。
晚清	蜂户蚁封一聚尘，可怜犹梦故都春。曹蜍李志名虽众，只识香南绝代人。
晚清	寒月满溪水，行吟僻更幽。峰峦依郭曙，草树映波浮。灯出捞虾岸，烟笼射鸭舟。鼾声茅舍底，顾影复淹留。
